Zasady:
Poniżej znajdziesz opis zadania / zlecenia od Twojego pierwszego klienta. Oczywiście klient się na wszystkim nie zna, więc to od Ciebie zależy jakość całego projektu. Staraj się go zrobić tak, jakby to był prawdziwy klient i strona miała być wizytówką jego firmy.
W dalszej części tego działu znajdziesz artykuł "Uwaga! Przeczytaj dopiero po skończeniu strony!". I tak też właśnie zrób, bo jest tam kilka wskazówek i uwag odnośnie projektu. Nie otwieraj go, dopóki nie ukończysz całej strony! Jeśli to zrobisz – oszukasz samego lub samą siebie. Mi to żadnej różnicy nie robi. 😋 Tu chodzi o Ciebie, o Twoją wiedzę, Twoją naukę. 🙂


Opis zadania:
Dostałeś/łaś swoje pierwsze zlecenie od klienta! Klient nie miał zbyt wysokiego budżetu, więc grafik zaprojektował jedynie stronę główną na desktopy, bez wersji mobilnej. Całą resztą musisz zająć się sam/a!



Klient prosi, aby jego strona:

została stworzona i starannie odwzorowana na podstawie makiety (do pobrania na samym dole),
była zrobiona profesjonalnie, tak jak inne strony poważnych firm (klient nie zna się na technicznych rzeczach, więc ufa Ci, że wszystko zrobisz perfekcyjnie),
miała osobną podstronę "Oferta",
miała osobną podstronę "Kontakt",
miała Twój autorski skrypt napisany w JS dla menu hamburgerowego,
jakaś wersja scroll-spy też jest mile widziana.


Klient chce, żeby:

po kliknięciu jakiejś pozycji w nawigacji strona "tak fajnie zjechała" na daną sekcję, żeby to nie był taki "niemiły przeskok",
po kliknięciu "Oferta" w nawigacji strona zjechała na sekcję "Oferta" na stronie głównej, a nie przechodziła na podstronę "Oferta",
po zjechaniu na sekcję "Oferta" był odnośnik do podstrony z innymi ofertami (niestety grafik nie dodał tego do makiety, sam/a musisz to "zaprojektować"),
na podstronie "Kontakt" ma być formularz kontaktowy oraz mapa z Google Maps wskazująca na restaurację McDonald's na ul. Jasnogórskiej 2 w Krakowie (to dla niego bardzo ważne),
na jego stronie pojawiły się darmowe ikonki (np. ✔️ w kartach z ofertą, ✉️ w formularzu kontaktowym itd.).